\chapter{Il cracking}
Il cracking è un processo utilizzato per convertire, mediante reazioni di scissione, frazioni pesanti in olefine e paraffine leggere, ovvero nei tagli petroliferi con maggiore valore commerciale. Le frazioni così ottenute, solitamente, hanno un range di temperatura di ebollizione centrato su quello delle benzine e dei gasoli leggeri.

\section{Termodinamica del processo}
Come è evidente dal diagramma di Francis (\figurename~\ref{fig:Pet:DiagFrancis}) sono favorite la formazione di olefine, rispetto alle paraffine, fino ad un certo valore di temperatura, per cui si ha inversione; per esempio l'etano è favorito fino ad una temperatura di circa $1000 K$ oltre cui è favorita la conversione in etilene e idrogeno, infatti a quella temperatura si ha intersezione delle linee delle due specie.

Da notare che i punti di incontro tra le paraffine e le rispettive olefine è sempre per $\frac{\Delta G^o}{n} > 0$, ciò implica che la decomposizione delle specie per dare gli elementi costitutivi è sempre favorito; per esempio consideriamo il propano: è più stabile del propilene fino a temperature di $750 K$, al di sopra di questo valore tende a decomporsi nell'olefina e idrogeno. Il valore di $\frac{\Delta G^o}{n}$ è pari a 0 per una temperatura di circa $500 K$, ovvero per tempi sufficientemente lunghi tende a decomporsi in carbonio e idrogeno a quella temperatura, rendendo di fatto impossibile l'ottenimento del propilene. Per ovviare a questo problema si opera in \textit{controllo cinetico}, i modo che la formazione delle olefine sia più veloce di quella del carbonio e idrogeno.

\section{Processi di Cracking}
Il cracking è stato sviluppato fin dall'inizio dell'industria petrolchimica e nel tempo si è evoluto verso processi sempre più sofisticati ed economicamente vantaggiosi. Inizialmente si aveva esclusivamente \textit{cracking termico}, in cui la scissione avviene esclusivamente fornendo calore alla miscela, attualmente viene utilizzato per la produzione di etano, etilene e benzene partendo da benzine. 

Il \textit{cracking catalitico} permette di ottenere da benzine miscele della frazione $C_3 - C_5$, toluene e idrocarburi ramificati; attualmente è uno dei processi più importanti all'interno di una raffineria petrolchimica.
Le frazioni che sono meno redditizie sono quelle ad alto peso molecolare, quindi per permettere di ottenere da queste specie più pregiate si ricorre al \textit{visbreacking} e \textit{coking}, mentre per ottenere olefine si ricorre al \textit{steam cracking}.

\section{Cracking termico}
Il cracking termico è il meccanismo utilizzato per suddividere cariche pesanti in cariche a peso molecolare inferiore ricorrendo a scissioni pirolitiche, ovvero provocate dalle alte temperature. Fanno parte di questo processo i meccanismi di \textit{cracking termico} vero e proprio, il \textit{visbreacking} e il \textit{coking}; infatti, pur operando su cariche diverse e in condizioni differenti, il principio su cui si basano è il medesimo.

\subsection{Il meccanismo di cracking termico}
Il meccanismo di reazione del cracking termico è radicalico, inizialmente si ha una scissione omolitica dei legami (preferenziale sui legami $C-C$, ma potrebbe anche avvenire sul legame $C-H$), seguita da una fase di propagazione per terminare con una fase di terminazione.
La fase di inizializzazione tipica è data dalla scissione di una catena carboniosa ad alto PM in due specie radicaliche, per esempio:
\begin{equation}
	\ce{CH_3(CH_2)_6CH_3 -> CH_3(CH_2)_3CH_2* + \cdot CH_2CH_2CH_3}
\end{equation}

Il processo è endotermico e per la scissione del legame sono necessarie $88$ kcal/mole se consideriamo di rompere il legame carbonio carbonio dell'etano, mentre servono $98 kcal/mole$ per scindere il legame carbonio idrogeno.

La fase di propagazione può avvenire in due differenti modi, con una estrazione di idrogeni radicalici da una paraffina, quindi con un processo simile a:
\begin{align*}
	\ce{CH_3(CH_2)_3CH_2* +} & \ce{CH_3(CH_2)_6CH_3 ->} \\
	& \ce{CH_3(CH_2)_3CH_3 + CH_3(CH_2)_5C*HCH_3 + H*} 
\end{align*}
o da una estrazione di idrogeni in posizione $\beta$, per portare alla formazione di un alchene, per esempio:
\begin{equation}
	\ce{CH_3(CH_2)_3CH_2* -> CH_3CH_2CH_2* + H_2C=CH_2}
\end{equation}

La reazione di terminazione è data dall'incontro di due radicali dalla cui unione si forma una molecola a più alto peso molecolare, per esempio:
\begin{equation}
	\ce{CH_3(CH_2)_3CH_2* + \cdot CH_2(CH_2)_3CH_3 -> CH_3(CH_2)_8CH_3}
\end{equation}
La bassa e costante concentrazione degli ioni radicalici fa si che le reazioni di terminazione siano ridotte, e siano favorite dalla presenza di un terzo corpo. La reattività degli idrogeni è determinata dalla stabilità dei radicali, infatti un radicale terziario è più stabile di un secondario che a sua volta è più stabile di un radicale primario; in particolare si ha un rapporto di circa 10:2:1.

Data l'elevata stabilità delle specie aromatiche nel cracking termico si ha conservazione delle strutture aromatiche, e nel caso di aromatici sostituiti si ha la frammentazione dei sostituenti.

\subsection[Effetti della T, P e tempo di residenza]{Effetti della \textit{T}, \textit{P} e $t$}
Essendo, come indicato precedentemente, favoriti i prodotti leggieri per alte temperature e alti tempi di residenza sarebbero da favorire questi, ma a causa delle deidrogenazioni, anch'esse favorite dalle alte temperature, si opta per tempi intermedi, che riducono anche i tempi di stazionamento dei reagenti e di conseguenza le dimensioni dell'impianto. La temperatura viene scelta in funzione della carica utilizzata, e può andare dai $450^oC$ per le cariche più pesanti e aumenta con le cariche più leggere.

La pressione favorisce le reazioni di condensazione quando è elevata, avendo una diminuzione del numero di moli, mentre se mantenuta su bassi valori vengono favorite le reazioni di formazione dei prodotti gassosi, proprio per questo motivo non si opera sotto pressione, anche se ciò porterebbe ai benefici dati dalla diminuzione delle dimensioni dell'impianto.

\subsection{Visbreaking}
Questo processo ha la funzione di convertire oli combustibili molto pesanti ed a elevata viscosità in sostanze più pregiate e con viscosità inferiore (quindi più facilmente lavorabili successivamente). Come materiale di partenza vengono utilizzati i residui del vacuum che viene scaldato in un forno e successivamente inviato ad una colonna di rettifica da cui si ottiene, in testa, gas e gasoli, mentre dalla coda si estraggono residui ad elevato peso molecolare e elevate quantità di coke, infatti l'elevata reattività degli idrocarburi pesanti porta alla formazione di elevate quantità di carbonio.

L'intero processo viene compiuto in un impianto operante a temperature di circa $450^oC$ e a pressioni inferiori all'atmosfera, ma è possibile arrivare ad avere pressioni dell'ordine di 15Bar. Uno schema di impianto è visibile in \figurename~\ref{fig:Crk:VisbreakingPlant}.

\begin{figure}[htbp]
	\centering
		\includegraphics[width=0.80\textwidth]{image/VisbreakingPlant}
	\caption{Schema di un impianto di \textit{visbreaking}}
	\label{fig:Crk:VisbreakingPlant}
\end{figure}


\subsection{Coking}
Il processo di coking permette di ottenere da cariche ad elevato peso molecolare, quali grezzi viscosi derivanti dalla coda del vacuum, nerofumo adatto alla realizzazione di elettrodi. Il processo permette ciò operando ad elevate temperature e con lungi tempi di realizzazione così da favorire la dissociazione negli elementi base, come indicato dal diagramma di Francis (\figurename~\ref{fig:Pet:DiagFrancis}). Sempre da questo processo si ottengono benzine ad alto numero di ottano\footnote{D'ora in poi indicato come \textit{NO}.}, ma con elevato contenuto olefinico. Ciò comporta elevata instabilità del prodotto che può essere stabilizzato per idrogenazione.

A causa della formazione di coke all'interno del processo produttivo si hanno notevoli problematiche dovute al deposito di questo all'interno delle condotte, per ovviare a questo problema si sono sviluppati due differenti processi, il \textit{coking ritardato}, dove la carica viene inviata al condotto iniziale ad alta velocità, in modo da limitare i tempi di contatto e la fase di scissione a dare coke viene rimandata all'uscita ed effettuata all'interno di camere di reazione, e il \textit{fluid coking} dove la scissione avviene in reattore a letto fluidizzato.

\subsubsection{Coking ritardato}
Lo schema dell'impianto è visibile in \figurename~\ref{fig:Crk:CokingPlant}. Il flusso entrante viene inviato ad una colonna che separa le diverse specie entranti sfruttando il calore delle sostanze che hanno già subito il cracking. Dal fondo della colonna si ottengono le specie ad alto PM che vengono inviati al forno dove vengono riscaldate fino a una temperatura di circa $550^oC$, e la carica viene poi trasportata velocemente fino alle due camere di reazione (chiamate \textit{coke drums}) dove si ha la vera scissione. Le due coke drums vengono commutate tra fase di riempimento e di svuotamento del coke, evitando così l'accumulo all'interno dell'impianto produttivo. La carica, dopo aver sottratto il coke prodotto, viene rinviata alla colonna di rettifica dove si separano, dalla parte superiore, gas e gasoli, mentre dalla parte centrale vengono sottratti i gasoli pesanti.
\begin{figure}[htbp]
	\centering
		\includegraphics[width=0.80\textwidth]{image/CokingPlant}
	\caption{Schema di un impianto di \textit{coking ritardato}}
	\label{fig:Crk:CokingPlant}
\end{figure}

\subsubsection{Fluid coking}
Un impianto di fluid coking è visibile in \figurename~\ref{fig:Crk:FluidCokingPlant}, ove sono evidenti le strutture principali, quali il reattore di cracking (\textit{R}), la camera di combustione del coke (\textit{B}) e la colonna di rettifica per la separazione delle diverse frazioni petrolifere.

La carica, viene inviata direttamente nel reattore \textit{R} dove viene a contatto con il coke rovente (circa $600^oC$), sottraendo calore a questo subisce crackizzazione e passa allo stato vapore. Il vapore sale nella colonna di rettifica dove viene separato nelle diverse frazioni. La parte che non ha subito cracking o che comunque ha ancora una temperatura di ebollizione troppo elevata torna nella camera di cracking. Il coke che si è prodotto (oltre a quello che era già presente nella camera), viene inviato nella camera \textit{B} dove si ha una parziale combustione con aria, permettendo così di innalzare la temperatura prima di essere rimandato in \textit{R}.

Una parte del coke che viene inviato in \textit{B} viene sottratto dall'impianto (coke prodotto), mentre i gas di combustione vengono prima inviati in un ciclone (\textit{C}) per eliminare le particelle carboniose che potrebbero essere trascinate; successivamente il calore che essi trasportano viene utilizzato per produrre vapore e infine vengono espulsi dall'impianto.

Il letto in \textit{R} viene mantenuto fluidizzato dai vapori prodotti dalla carica che viene vaporizzata a contatto con il coke.

\begin{figure}[htbp]
	\centering
		\includegraphics[width=0.95\textwidth]{image/FluidCoking}
	\caption{Schema di un impianto di \textit{fluid coking}}
	\label{fig:Crk:FluidCokingPlant}
\end{figure}

% ========================================================= %
% ========================================================= %
% ========================================================= %
% ========================================================= %
% ========================================================= %
\section{Cracking catalitico}
Il cracking catalitico ha una funzione simile a quella del cracking termico, ma a causa del diverso meccanismo con cui avviene la reazione si ha una diversa distribuzione dei prodotti; in \tablename~\ref{tab:Crk:ConfrontoCTCC} è evidente la differenza di prodotti ottenuti.
\begin{table}[htbp]
	\centering
		\begin{tabular}{lcc} \hline
			Tipo di idrocarburo   & Cracking termico & Cracking Catalitico \\
													  &    (\% volume)   &    (\% volume)      \\ \hline
			Paraffine lineari     & 23.0             &  5.2                \\
			Paraffine ramificate  & 19.8             & 56.8                \\
			Cicloalcani					  & 10.7             &  4.4                \\
			Benzene 							&  1.3             &  0.9                \\
			Olefine lineari				& 15.7             &  5.3                \\
			Olefine ramificate		& 20.6             & 23.9                \\
			Cicloalcheni					&  6.9             &  1.8                \\ \hline
		\end{tabular}
	\caption{Confronto dei prodotti di \textit{Cracking Termico} e \textit{Cracking Catalitico}}
	\label{tab:Crk:ConfrontoCTCC}
\end{table}

\subsection{Il meccanismo}
A differenza del cracking termico dove il meccanismo è di tipo radicalico nel cracking catalitico si ha un meccanismo carbocationico, favorito dalla presenza di acidi di Br\"onsted. Questi forniscono un protone che attacca il doppio legame di un olefina, generando un carbocatione.

La reazione di inizializzazione vede l'acido di Br\"onsted perdere l'idrogenione che si lega al carbonio di un alchene provocando la scissione del doppio legame e la trasposizione della carica sul carbonio vicinale, il tutto come rappresentato di seguito:
\begin{equation}
	\hspace{1cm}
		\vcenter{\hbox{\dimethylenei[a]{}{1==R$_1$;1W==R$_2$;2W==R$_3$;2==R$_4$}}}
	\hspace{1cm} + HA
	\ce{->}
	\hspace{1cm}
		\vcenter{\hbox{\dimethylenei{1==$^+C$}{1==R$_1$;1W==R$_2$;2W==R$_3$;2==R$_4$}}}
	\hspace{1cm} + A^- 
\end{equation}

Un secondo meccanismo di reazione è ottenuto partendo da paraffine, in questo caso è l'acido di Br\"onsted che estrae lo ione idruro dalla paraffina per dare la base coniugata e idrogeno:
\begin{equation}
	\ce{R_3CH + HA -> R_3C^+ + A^- + H_2}
\end{equation}

Il carbocatione contribuisce poi a propagare la reazione secondo uno dei seguenti meccanismi:
\begin{itemize}
	\item Per reazione con altri idrocarburi, per esempio
		\begin{align*}
			\ce{CH_3C^+HCH_3 +} & \ce{CH_3(CH_2)_{14}CH_3 ->} &                      	\\
													& \ce{CH_3CH_2CH_3 + CH_3C^+H(CH_2)_{13}CH_3 } &
		\end{align*}
	\item Rottura in $\beta$ come per il cracking termico
		\begin{equation*}
			\ce{CH_3C^+HCH_2-R -> CH_3CH=CH_2 + R^+}
		\end{equation*}
\end{itemize}

Da notare che l'ordine di stabilità dei carbocationi è lo stesso dei radicali, ovvero i carbocationi terziari sono più stabili dei secondari che a loro volta sono più stabili dei primari, la differenza tra i due meccanismi è dato dal tempo di esistenza della specie, infatti per i carbocationi è molto maggiore e quindi sono favorite le trasposizioni verso i carbocationi più stabili.

La trasposizione avviene o tramite della migrazione dello ione ioduro nella molecola
\begin{equation}
	\hspace{1cm}
		\vcenter{\hbox{\dimethylenei{1==CH;2==C$^+$}{1==R$_1$;1W==H;2==H;2W==R$_2$}}}
	\hspace{1cm}
	\ce{->}
	\hspace{1cm}
		\vcenter{\hbox{\dimethylenei{1==C$^+$;2==CH}{1==R$_1$;1W==H;2==H;2W==R$_2$}}}
	\hspace{1cm}
\end{equation}
o tramite migrazione alchilica
\begin{equation}
	\hspace{1cm}
		\vcenter{\hbox{\dimethylenei{1==C;2==C$^+$}{1==R$_1$;1W==H;2==H;2W==CH$_3$}}}
	\hspace{1.5cm}
	\ce{->}
	\hspace{0.5cm}
		\vcenter{\hbox{\dimethylenei{1==CH$_3$;2==C$^+$}{2==R$_1$;2W==CH$_3$}}}
	\hspace{1cm}
\end{equation}
ancora più stabili sono i carbocationi allilici e benzilici.

Sono favorite le reazioni meno esotermiche, in particolare non si formano i carbocationi $H^+$, $CH_3^+$ e $C_2H_5^+$, ma si hanno principalmente paraffine e olefine $C_3$ - $C_5$. Per gli aromatici la situazione è simile e si ha principalmente formazione di benzene (poco) e toluene (molto), poichè il sostituente $CH_3$ non viene attaccato.

\subsection{I catalizzatori}
I catalizzatori utilizzati negli impianti di crackizzazione devono possedere i seguenti requisiti:
\begin{itemize}
	\item Stabilità nelle condizioni di reazione, non devono quindi subire modifiche strutturali (sinterizzazione) o perdite causate da sublimazione.
	\item Devono possedere una elevata acidità per favorire la formazione di carbocationi
	\item Devono possedere una elevata area interfacciale tra reagenti e catalizzatori
\end{itemize}
Tra i catalizzatori che rispecchiano questi requisiti sono stati individuati i silico-alluminati ad elevata area superficiale. Di questi possono essere utilizzati quelli amorfi, in cui si ha una presenza del 10-25\% di $Al_2O_3$, e i cristallini chiamati anche zeoliti\footnote{A volte sono anche chiamati setacci molecolari.}.

Questi ultimi sono i più attivi e sono composti da allumino-silicati con molta acqua di cristallizzazione; consentono di avere maggiori rese in benzine a scapito della produzione di idrocarburi leggieri, inoltre formano meno coke e sono meno sensibili ai veleni che tendono a diminuire l'attività del catalizzatore.

\subsubsection{I veleni}
Il catalizzatore a base di silico-alluminati (sia amorfi che cristallini), è inibito da alcune sostanze che diminuiscono l'attività, in particolare sono particolarmente nocive le sostanze basiche, che si legano ai gruppi acidi presenti sottraendo centri attivi, eccessi di acqua che bagnando la superficie ne riducono l'attività e impurezze dei metalli di transizione (in particolare V, As, Fe e Ni). Non è inoltre trascurabile la diminuzione di attività provocata dal deposito di coke sulla superficie catalitica.

\subsection{Problematiche}
Come detto precedentemente nel cracking si favorisce anche la deidrogenazione dei composti della carica con la conseguente formazione di sostanze aromatiche e insature. A causa delle condizioni operative si ha anche la condensazione di questi a dare prodotti aromatici ad alto meso molecolare, di conseguenza questi prodotti peciosi, depositandosi sul catalizzatore, ne diminuiscono l'attività e pongono la necessità di processi di rigenerazione per evitarne la sostituzione.

La risoluzione a questo problema è effettuata accoppiandola al processo di riscaldamento, infatti il cracking è un processo endotermico e necessita quindi di elevate quantità di calore, che può essere fornito come calore sensibile del catalizzatore che questo accumula facendo bruciare (a temperature di circa $600-700^oC$) i residui carboniosi che si formano sulla sua superficie. Il rapporto istantaneo tra il catalizzatore e la carica che fluisce su di esso è di circa 10 a 1 in peso e ciò consente un certo equilibrio tra le fasi di cracking e rigenerazione. In questo modo i prodotti di scarto che si otterrebbero (coke e prodotti peciosi) vengono riutilizzati nel processo di combustione per fornire calore al processo.

\subsection{Cracking Catalitico Fluido (\textit{FCC})}
Il cracking catalitico in letto fluido è un impianto in cui il processo di cracking catalitico avviene in un reattore a letto fluido consentendo così un processo in continuo che non necessita di una doppia camera di reazione come negli impianti di fluid cocking (\figurename~\ref{fig:Crk:FluidCokingPlant}) che deve essere alternata, ma è sufficiente una sola camera da cui il catalizzatore viene sottratto e reimmesso in maniera continua.

L'utilizzo di questo tipo di impianto porta anche ad un migliore controllo della temperatura e una perdita di catalizzatore molto ridotta grazie alla presenza di cicloni sulla testa.

\subsubsection{Unità FFC}
Una tipica unità di FCC è composta oltre dall'apparecchiatura di cracking e di rigenerazione di catalizzatore da tutta una serie di apparati per il corretto funzionamento. Prendiamo in consideriamo l'impianto rappresentato in \figurename~\ref{fig:Crk:FluidCokingPlant}, sono evidenti:
\begin{enumerate}[\hspace{1cm}A:]
	\item Reattore di cracking
	\item Stripper
	\item Rigeneratore
	\item Riser
	\item Condotte di collegamento
	\item Cicloni
	\item Compressore per l'aria
	\item Turbina di espansione per i gas di scarico
	\item Generatore di vapore dai gas esausti
	\item Frazionatore
	\item Assorbitore
	\item Debutanatore
	\item Depropanatore
\end{enumerate}
I tipi di reattore utilizzati possono differire per il posizionamento delle due unità di cracking e di rigenerazione ma in ogni caso conterranno, oltre a queste due, un apparato di separazione del catalizzatore (dei cicloni, solitamente posizionati in una unità chiamata \textit{Cyclone vessel}) e un collegamento tra i due dove scorre il catalizzatore che deve essere spostato (\textit{Riser})
\begin{figure}[htbp]
	\centering
		\includegraphics[angle=90,width=0.60\textwidth]{image/FCCPlant.pdf}
	\caption{Impianto FCC}
	\label{fig:crk:FCCPlant}
\end{figure}

\section{Hydrotreating}
I processi catalitici sono destinati a migliorare la qualità dei prodotti petroliferi mediante idrogenazione sono stati introdotti a seguito di uso di petrolio ad alto tenore di zolfo, alla regolamentazione degli inquinanti e dell'aumento dei prodotti di cracking.

La funzione principale dell'hydrotreting è l'idrodesolforazione (HDS) a \ce{H_2S}, che viene poi separato per estrazione con un solvente (solitamente ammina o miscela di carbonati) e successivamente convertito in zolfo elementare in un impianto \textit{Claus}.

Possono essere utilizzati due diversi tipi di processo, una prima tipologia è studiata per il trattamento di sostanze in fase gassosa (hydrotreating della benzina), mentre una seconda lavora in fase liquida (hydrotreating e desolforazione di medi distillati del gasolio).

I catalizzatori utilizzati in questo processo sono principalmente basati su miscele di \ce{Co}, \ce{Mo} e \ce{Ni}, in \tablename~\ref{tab:Crk:Hydrotreating} sono evidenti le condizioni operative del processo in funzione del tipo di processo\footnote{\textit{GO}: Gas Oil; \textit{VGO}: Vacum Gas Oil; \textit{ARDS}: Atm Residue desulfrization; \textit{HCR}: Hydrocracking. \textit{LHSW} Liquid Hourly Spave Velocity (volume di reagente per volume di catalzzatore)}.

\begin{table}[htbp]
	\centering
		\begin{tabular}{lcccr} \hline
			Processo di 	& Temperature & Pressione 				 	& LHSV		&	Consumo 						\\ 
			Hydrotreating	&	($^oC$)			&	parziale						&					&	di idrogeno 				\\
										& 						&	di \ce{H_2} (atm)		&					& ($Nm^3/m^{3}$) 		\\ \hline
			Naphta				&	320					& 10-20								&	3.0-8.0	& 2-10								\\
			Kerosene			& 330					& 20-30								& 2.0-5.0	& 5-15								\\
			Atm. GO				& 340					& 25-40								& 1.5-4.0	& 20-40								\\
			VGO						& 360					& 50-90								& 1.0-2.0	& 50-80								\\
			ARDS					& 370-410			& 80-130							& 0.2-0.5	& 100-175							\\
			VGO HCR				& 380-410			& 90-140							& 1.0-2.0	& 150-300							\\
			Residuo HCR		& 400-440			& 100-150							& 0.2-0.5	& 150-300							\\ \hline
		\end{tabular}
	\caption{Condizioni tipiche dei diversi processi di hydrotreating}
	\label{tab:Crk:Hydrotreating}
\end{table}

\section{Steam Cracking}
Il processo di steamcking ha lo scopo di trasformare la carica in ingresso in idrocarburi a basso peso molecolare (olefine). La frazione da trattare dipende dal materiale di partenza disponibile; in America, dove si ha elevata disponibilità di gas naturale viene usata la frazione pesante del GPL come alimentazione, mentre in Europa, dove questa non è sufficiente per soddisfare le esigenze viene utilizzata nafta, anche se con rese inferiori.

\subsubsection{Aspetti termodinamici}
La reazione deidrogenazione di etano:
\begin{equation}
	\ce{C_2H_6 -> C_2H_4 + H_2}
\end{equation}
ha un $\Delta H = 34 Kcal/mol$ da cui è evidente che si tratta di una reazione endotermica e ha un $\Delta G^o = 0$ a circa $800^oC$ (infatti operiamo a circa questa temperatura). La frazione molare dell'etilene all'equilibrio è di 0.333 (a $800^oC$ e per una pressione di circa 3 atm).

La resa potrebbe essere innalzata in diversi modi, ovvero aumentando la temperatura del processo, nel qual caso migliorerebbe anche al cinetica del processo, abbassando al pressione operativa (operazione che viene già effettuata diluendo con vapore) e riducendo i tempi di contatto e di conseguenza diminuendo al decomposizione a coke e idrogeno.

\subsubsection{Le condizioni operative}
Il processo opera ad una temperatura di $700-800^oC$ e con tempi di permanenza molto ridotti (1 secondo circa) per evitare la reazione ulteriore delle olefine prodotte. La pressione operativa è limitata il più possibile poiché una pressione bassa favorisce la formazione di olelfine a basso PM, ma al contempo deve essere limitata la possibilità di formazione di coke e benzene.

Poiché è antieconomico lavorare in depressione si opta per l'utilizzo di vapore come diluente in modo che la pressione parziale degli idrocarburi sia subatmosferica, inoltre l'utilizzo di vapore porta anche ad alcuni vantaggi; innananzitutto inibisce al formazione di composti carboniosi che vengono trasformati in idrogeno, \ce{CO} e \ce{CO_2} e soprattutto apporta parte del calore sensibile necessario alla reazione. Il rapporto tra il quantitativo di vapore e di idrocarburi inviati va da $0.4/1$ a $1/1$ in peso (all'incirca 1 a 6 in volume).

Da notare anche che non è possibile abbassare troppo la pressione operativa poichè devono comunque essere superate le perdite di carico della condotta presente nel forno di riscaldamento e reazione.

\subsubsection{L'impianto}
L'impianto è composto da un miscelatore dei flussi di vapore e idrocarburi, che poi vengono immessi in un forno di riscaldamento composto da una serie di tubi di nichel-cromo con lunghezze che vanno dai 50 ai 200m e con diametri di $80-120mm$. La scelta del materiale produttivo delle tubazioni è data dalla resistenza che questo deve mantenere alle temperature operative ($T_{max} = 1050^oC$).

Sempre per il motivo accennato precedentemente, ovvero la possibilità di insorgere di reazioni secondarie delle olefine se i tempi di reazione risultano elevati, è necessario procedere ad un rapido abbassamento della temperatura all'uscita della camera di reazione (operazione chiamata di \textit{quench}). Questo viene fatto, prima, inviando acqua alla camicia esterna delle condotte in modo da recuperare il calore per la produzione di vapore ($T_{out} \approx 200^oC$), mentre successivamente la temperatura viene ulteriormente abbassata per mezzo di olio.

A seguito del raffreddamento viene effettuata una serie di separazioni per eliminare l'acqua e il vapore presente dalla frazione idrocarburica e successivamente per eliminare i gas idrocarburici dall'acqua residua.

L'ultimo passaggio prevede la disidratazione per evitare la formazione di ghiaccio nelle fasi successive del processo di separazione e un lavaggio con soda caustica per l'eliminazione di \ce{H_2S} e \ce{CO_2}.

\subsubsection{Problematiche}
Tra i problemi principali che insorgono degli impianti di Steam Cracking vi sono la formazione di depositi di coke all'interno delle condotte che portano ad una diminuzione della sezione di passaggio e di conseguenza l'aumento delle perdite di carico. Altro problema portato dal deposito all'interno delle tubazioni è la diminuzione della conducibilità termica dal forno all'interno delle condotte con conseguenti problemi di riscaldamento del fluido e conseguente perdita della resa verso i prodotti desiderati.

Per risolvere alcuni di questi problemi e ottimizzare lo scambio termico dall'esterno verso l'interno sono stati studiate e applicate diverse tecniche costruttive differenti. Inizialmente le tubature erano disposte orizzontalmente nella camera di riscaldamento, ma ciò portava ad alte perdite di carico e alti tempi di resistenza, nonché lunghezze superiori alle centinaia di metri (\figurename~\ref{fig:Crk:SerpPirolisi:Orizzontali}).
Successivamente si è passati ad una disposizione dei tubi verticale (\figurename~\ref{fig:Crk:SerpPirolisi:Verticali}), ciò comportava ad una diminuzione della lunghezza (circa $70-90m$), ma fu soprattutto la messa in posa di tubi ellittici in modo da ottimizzare lo scambio termico con l'esterno a portare notevoli miglioramenti (tecnologia \textit{Mitsubushi}).
Un ulteriore vantaggio fu introdotto con la scelta di condotte a diametro variabile (\figurename~\ref{fig:Crk:SerpPirolisi:DiamVariab}) in cui il diametro aumentava in funzione della lunghezza del percorso dalla fase di immissione (\textit{Swaged - Tapered}) o dall'utilizzo della alimentazioni intermedie (\textit{ESSO}).
Infine vennero inserite una serie di condotte in cui l'alimentazione viene immessa in diverse condotte che man mano si uniscono per fuoriuscire da un unico tubo con diametro maggiore rispetto a quelli iniziali (\figurename~\ref{fig:Crk:SerpPirolisi:SplitCoil}).
\begin{figure}[htbp]
	\centering
		\subfigure[Serpentini orizzontali]{
			\label{fig:Crk:SerpPirolisi:Orizzontali}
			\includegraphics[width=0.45\textwidth]{image/SerpentiniPirolisiOrizzontali}
		}
		\subfigure[Serpentini verticali]{
			\label{fig:Crk:SerpPirolisi:Verticali}
			\includegraphics[width=0.45\textwidth]{image/SerpentiniPirolisiVerticali}
		}
		\subfigure[Serpentini a diametro variabile]{
			\label{fig:Crk:SerpPirolisi:DiamVariab}
			\includegraphics[width=0.45\textwidth]{image/SerpentiniPirolisiDiamVariabile}
		}
		\subfigure[Serpentini \textit{split coil}]{
			\label{fig:Crk:SerpPirolisi:SplitCoil}
			\includegraphics[width=0.45\textwidth]{image/SerpentiniPirolisiSplitCoil}
		}
	\caption{Serpentini di pirolisi}
	\label{fig:Crk:SerpPirolisi}
\end{figure}
