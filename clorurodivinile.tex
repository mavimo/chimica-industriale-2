\chapter{Sintesi del Cloruro di Vinile (VCM)}

\section{Caratterisitche chimico-fisiche}
Temperatura di fusione = -154°C°C (	119.1K)\\
Temperatura di normal ebollizione = 13.4°C (259.5K)\\
Tossico, Cancergeno\\
Limite di esplosività inferiore (in aria) = 3.6\% (v\/v) \\
Limite di esplosività superiore (in aria) = 33.0\% (v\/v)

\section{Principali impieghi}
L'impiego principale del cloruro di vinile (d'ora in poi VCM - \textit{Vinil Cloruro Monomero}) è dato dalla produzione di \textit{poli vinil cloruro} (PVC). La produzione mondiale di VCM in varie zone del mondo e in differenti periodi è riportata in \tablename~\ref{tab:VCM:ProduMondiale}\footnote{Per dati più dettagliati consulta \url{http://www.ecologycenter.org/iptf/plastic\_types/TrendsinWorldPVC(GP).htm}}.
\begin{table}[htbp]
	\centering
		\begin{tabular}{lp{1.6cm}p{1.6cm}p{1.6cm}p{1.6cm}} \hline
			Regioni				&	1992			& 1997		& 2002		& Incremento annuo \% \\ \hline
			Nord America	& 5210 (USA)& 7730 		& 9350 		& 4 			\\
			Europa occidenteale & 6335& 6185 		& 6320 		& 0.5 		\\
			Japan					& 2375 			& 2772 		& 2772 		& 0 			\\
			Resto dell'Asia	&			 		& 5755 		& 10150 	& 12 			\\
			Altre zone		& 9620 (Tutte) &			& 				& 				\\
			Africa				&			 			& 370			& 370			& 0				\\
			Medio oriente &			 			& 940			& 1095		& 3				\\
			Sud America		&			 			& 1240 		& 1550  	& 4.5 		\\
			Europa orientale &			 	& 840			& 2380		& 23			\\
			Oceania				& 		 			& 200			& 200			& 0				\\ \hline
			Totale				& 23540 		& 26032 	& 34187 	& 5.5 		\\ \hline
		\end{tabular}
	\caption[Produzione del VCM dal 1992 a 2002 nel mondo.]]{Produzione mondiale nel periodo compreso tra il 1992 e 2002 per varie zone geografiche ( $\times 1000$ ton/anno) }
	\label{tab:VCM:ProduMondiale}
\end{table}

Storicamente la produzione avveniva per reazione dell'acetilene con acido cloridrico per dare il prodotto desiderato tramite la reazione:
\begin{equation}
  C_2H_2 + HCl \rightleftharpoons CH_2=CHCl
  \label{rxn:VCM:ProduzioneDaAcetilene}
\end{equation}
Il cui $\Delta H^o$ è di -24 Kcal/mole, per mezzo di un catalizzatore di $Hg_2Cl_2$ supportato su carboni attivi. Questa reazione avveniva in reattori multitubolari a letto fisso, ma portava a problemi di fermata dell'impianto a causa della disattivazione del catalizzatore e notevoli problemi causati del forte impatto ambientale dell'acetilene e del mercurio.

A causa di questi problemi si è passati ad un processo produttivo che parte da etilene (prodotto più facilmente reperibile e meno pericoloso) tramite la deidroclorurazione dell'1,2-dicloroetano; questo procedimento è detto \textit{processo bilanciato}.

\section{Processo bilanciato}
Il processo bilanciato, sviluppatosi a partire dagli anni '60, si suddivide in tre differenti stadi, la \textit{clorurazione dell'etilene}, il \textit{cracking termico del dicloroetano} e l'\textit{ossiclorurazione dell'etilene}, il cui prodotto finale è il VCM.

\subsection{Clorurazione diretta dell'etilene}
La clorurazione diretta dell'etilene avviene tramite la seguente reazione:
\begin{equation}
  C_2H_3 + Cl_2 \rightleftharpoons CH_2Cl-CH_2Cl
  \label{rxn:VCM:ClorurazioneEtilene}
\end{equation}
Il cui $\Delta H^o$ è di -34 Kcal/mole. Si tratta di un'addizione elettrofila di cloro che viene condotta in fase liquida usando il dicloroetilene prodotto (\textit{DCE}) come solvente e utilizzando come catalizzatore $FeCl_3$ disciolto. Questa reazione costituisce il principale utilizzo industriale del cloro.

Il processo può essere condotto a bassa temperatura (\textit{LTC}) o ad alta temperatura (\textit{HTC}). Nel primo caso si opera ad 1Bar e 50-70°C, mantenendo la temperatura costante sfruttando l'evaporazione del \textit{DCE}. Il processo ad alta temperatura, invece, opera a temperature superiori al punto di ebollizione del \textit{DCE} (circa 130°C) che viene ricondensato in una successiva colonna. Una parte viene distillato via puro, mentre la rimanente viene riciclato al reattore, dove sottrae calore evaporando. 

Il \textit{rate determining step}\footnote{per il significato di Rate Determining Step (\textit{RDS}) vedere \url{http://mavimo.netsons.org/files/cinetica.pdf}} del processo è l'assorbimento dell'etilene nel \textit{DCE}.

\subsection{Cracking termico del dicloroetano}
Il cracking termico del \textit{DCE} è una pirolisi che segue una via radicalica secondo la reazione:
\begin{equation}
  CH_2Cl-CH_2Cl \rightleftharpoons CH_2=CH-Cl + HCl
  \label{rxn:VCM:CracingDCE}
\end{equation}
Il cui $\Delta H^o$ è di +17 Kcal/mole, essendo endotermica bisogna somministrare calore. Il processo avviene in forni a temperature inferiori a 550°C per ridurre al minimo la formazione di acetilene, infatti a temperature superiori si avrebbe ache una seconda eliminazione che porterebbe a:
\begin{equation}
  CH_2=CH-Cl \rightleftharpoons CH\equiv CH + HCl
  \label{rxn:VCM:CracingDE}
\end{equation}
La conversione raggiunge valori del 50-60\% per passaggio. Il calore di reazione viene fornito per irraggiamento; per questo motivo la reazione avviene in serpentini disposti all'interno di un forno, con diametri che vanno dai 2 ai 20cm e lunghezze che possono raggiungere diverse centinaia di metri (fino a raggiungere lunghezze di 1km). La pressione all'interno dei serpentini è di circa 10-20Bar per far si che all'uscita, a seguito di un reffreddamento, si abbia condensazione dell'\textit{VCM} e \textit{DCE} che quindi si separano dall'acido cloridrico che verrà inviato alla fase successiva di ossidazione dell'etilene. Il \textit{VCM} viene separato tramite distillazione dal \textit{DCE} che viene riciclato nel reattore di cracking termico.

La principale problematica si ha nell'ostruzione dell'aria di passaggio dei tubi a causa della formazione di coke che si deposita lungo le pareti, riducendo anche la trasmissione di calore dalle pareti del tubo al gas.

\subsection{Ossiclorurazione dell'etilene}
L'ossiclorurazione dell'etilene è il meccanismo che permette di recuperare l'acido cloridrico prodotto nel processo di cracking termico del \textit{DCE} per ottenere ulteriore \textit{DCE} che verrà successivamente convertito in \textit{VCM}.

La reazione può essere sintetizzata come:
\begin{equation}
  CH_2=CH_2 + 2 HCl + \frac{1}{2}O_2 \rightleftharpoons CH_2ClCH_2Cl + H_2O
  \label{rxn:VCM:ClOxTot}
\end{equation}
il cui $\Delta H^o$ è di -57 Kcal/mole, quindi molto esotermica. La reazione avviene in presenza del catalizzatore a base di $CuCl_2-KCl$ supportato su allumina ($Al_2O_3$). Il catalizzatore effettivo è il cloruro di rame (II) e la reazione avviene secondo i seguenti passaggi:
\begin{equation}
  CH_2=CH_2 + 2 CuCl_2 \rightleftharpoons 2 CuCl + CH_2ClCH_2Cl 
  \label{rxn:VCM:ClOx1}
\end{equation}
\begin{equation}
  \frac{1}{2}O_2 + 2 CuCl \rightleftharpoons CuOCuCl_2 
  \label{rxn:VCM:ClOx2}
\end{equation}
\begin{equation}
  CuOCuCl_2 + 2 HCl \rightleftharpoons 2 CuCl_2 + H_2O
  \label{rxn:VCM:ClOx3}
\end{equation}
Da ciò è evidente che l'ossigeno ha la sola funzione di riossidare il catalizzatore. La reazione complessiva è molto favorita termicamente, quindi si deve fare particolare attenzione alla presenza di \textit{hot spot} (punti di alta temperatura) inquanto il catalizzatore è attivo per temperature superiori a 220°C, ma sinterizza a 300°C (viene inserito KCl, che ne rallenta il processo), perdendo la sua attività; inoltre all'aumento della temperatura aumentano le perdite di catalizzatore a causa della sublimazione dello stesso.

L'ossiclorurazione può essere condotta in due differenti modi, usando come ossidante \textit{aria} o \textit{ossigeno puro} ed in base a questi variano le condizioni in cui avviene il processo.

\subsubsection{Processo ad aria}
Il processo ad aria utilizza l'ossigeno contenuto nell'aria per l'ossidazione del catalizzatore. Essendo l'aria disponibile a basso costo e il principale prodotto da recuperare è l'acido cloridrico si opera con un eccesso stechiometrico rispetto a questo. Essendovi, però, anche una miscelazione tra aria ed etilene si deve fare in modo che la miscela non si trovi tra i limiti di esplosività (2.75 - 28.6 \% v/v), quindi si opera con un forte eccesso di aria (20 - 50\% mol) in modo da scendere al di sotto di questo limite e un lieve eccesso di etilene (1 - 4\% mol) così da avere il consumo globale dell'$HCl$.

Gli inconvenienti dovuti all'utilizzo di aria sono all'aumento dei volumi di reazione a causa dell'elevato volume di azoto (inerte) che deve essere gestito, che inoltre riduce le pressioni parziali degli altri componenti, e alle grandi quantità di gas che devono essere trattate in uscita dall'impianto.

Proprio per limitare le dimensioni dell'impianto si opera in pressione cosiché si accelera anche la velocità di reazione, portando, di contro, ad elevate potenze termiche da sottrarre. La scelta della pressione operativa dipende dall'ottimizzazione di questo equilibrio tra \textit{P} e \textit{T}, ma rimane nell'intervallo compreso tra 5 e 7 Bar. L'azoto presente, da questo punto di vista favorisce la stabilità del processo sottraendo il calore di reazione.

\subsubsection{Processo a ossigeno}
Il processo ad ossigeno utilizza ossigeno puro per l'ossidazione del catalizzatore, di conseguenza si deve cercare di minimizzare la perdita di ossigeno, dato il suo costo. Per fare questo si opera in largo eccesso di etilene(75\% v/v); cosicché ci si trova al di sopra del limite di esplosività della miscela. In uscita dal reattore si avrà molto etilene non reagito e piccoli quantitativi di gas inerti; la maggior parte viene reciclato, mentre un piccolo spurgo (circa il 2.5\%) viene inviato ad un inceneritore prima di essere espulso in atmosfera.

Mentre nel caso precedente (processo ad aria) il calore veniva assorbito dall'azoto, qui è l'etilene che non reagisce a fare da eluente. Inoltre per evitare la formazione di \textit{hot spot} si ricorre all'inserimento dei reagenti in differenti punti del reattore, così da poter meglio controllare la temperatura.

\section{Processo industriale}
Il processo industriale è suddiviso nelle tre fasi sopra descritte. La prima fase viene condotta in un reattore CSTR alla cui base vengono insufflati etilene e cloro. In base al tipo di condotta di reazione scelta (se a bassa o alta temperatura) lo schema dell'impianto è differente; un esempio di impianto a bassa temperatura è visibile in \figurename~\ref{fig:VCM:ClorurazioneLowT}, mentre lo schema dell'impianto a alta temperatura è visibile in \figurename~\ref{fig:VCM:ClorurazioneHighT}. In entrambe i casi al seguito del reattore vi sono una serie di fasi di purificazioni per ottenere il \textit{DCE} che viene inviato alla fase successiva di cracking termico.

\begin{figure}[htbp]
	\centering
	\subfigure[{Schema a bassa temperatura}
							\label{fig:VCM:ClorurazioneLowT}]
							{\includegraphics[width=0.80\textwidth]{image/ClorurazioneLowT.pdf}}
	\qquad
	\subfigure[{Schema a alta temperatura}
							\label{fig:VCM:ClorurazioneHighT}]
							{\includegraphics[width=0.80\textwidth]{image/ClorurazioneHighT.pdf}}
	\caption{Schema dell'impianto per il processo di produzione del \textit{DCE}.}
\end{figure}

La seconda fase del processo prevede il cracking catalitico. Come detto il processo viene svolto in tubazioni poste all'interno di un forno; successivamente si ha una fase di purificazione come rappresentato in \figurename~\ref{fig:VCM:Cracking}, dove oltre a separare il \textit{VCM} si recuperano i prodotti non reagiti per il riciclo.
\begin{figure}[htb]
	\centering
		\includegraphics[width=1.0\textwidth]{image/Cracking.pdf}
	\caption{Processo di cracking del DCE}
	\label{fig:VCM:Cracking}
\end{figure}

Il terzo stadio del processo è l'ossiclorurazione dell'etilene; in base al tipo di ossidante utilizzato si hanno due differenti tipi di reattori e impianti di processo. Nel caso si utilizzi aria il reattore è di tipo a letto fluido, mentre per il processo ad ossigeno si usa un reattore a letto fisso. Negli ultimi anni si è passati dal processo ad aria verso i processi ad ossigeno, comunque di seguito vengono analizzati i due tipi di reattore e processi.

\subsection{Reattore a letto fluido}
Il processo ad aria utilizza un reattore del tipo a \textit{letto fluido} in cui il catalizzatore, costituito da un polverino di allumina che supporta il $CuCl_2$ e $KCl$; il tutto mantenuto in sospensione dal flusso di aria, acido cloridrico ed etilene. Sulla testa del reattore sono posizionati una serie di cicloni che separano il catalizzatore che viene trascinato dai gas da condensare nella fase successiva.

La temperatura all'interno del reattore si può ritenere omogenea, essendo l'intera massa in continuo mescolamento. Questo evita la formazione di \textit{hot spot}, inoltre l'intero reattore è raffreddato da tubazioni in cui scorre acqua che viene vaporizzata sottraendo calore.

L'inconveniente di questa tipologia di processo è data dalla necessità di trattare elevate quantità di gas inerte (azoto), che deve essere inviato all'inceneritore, e di conseguenza elevati consumi di metano per sostenere la fiamma.

L'intera schema del processo è visibile in \figurename~\ref{fig:VCM:OxclorurazioneAir}

\subsection{Reattore a letto fisso}
Nel caso si utilizzi ossigeno come ossidante si ha un reattore il cui il catalizzatore è costituito da granuli posizionati all'interno di tubi. Il reattore risulta costituito da un recipiente ad acqua bollente in cui sono posizionati una serie di tubi (5000 - 6000) lunghi circa 3.5m e con diametro di un pollice (2.54cm).

Il calore di reazione si genera sulla superficie del catalizzatore solido e diffonde verso la superficie delle tubazioni e viene, infine, sottratto dall'acqua che evaporerà. A causa del meccanismo scelto per la sottrazione del calore si possono creare all'interno delle zone ad alta temperatura, che quindi farebbero sinterizzare il catalizzatore disattivandolo. Per evitare questo fenomeno si preferisce inviare i reagenti in zone diverse del reattore, mantenendo sotto controllo la temperatura all'interno del reattore.

I vantaggi di questa tecnica è il ridotto volume di gas di scarico da trattare  nell'inceneritore (solo lo spurgo) e il fatto che essendo esso composto prevalentemente da etilene non è necessario l'utilizzo di altro combustibile per mantenere la fiamma.

L'intera schema del processo è visibile in \figurename~\ref{fig:VCM:OxclorurazioneOssigeno}

\begin{figure}[htbp]
	\centering
	\subfigure[{Processo ad ossigeno (letto fluidizzato)}
							\label{fig:VCM:OxclorurazioneAir}]
							{\includegraphics[width=0.80\textwidth]{image/OxclorurazioneAir.pdf}}
	\qquad
	\subfigure[{Processo ad ossigeno (letto fisso)}
							\label{fig:VCM:OxclorurazioneOssigeno}]
							{\includegraphics[width=0.80\textwidth]{image/OxclorurazioneOssigeno.pdf}}
	\caption{Schema dell'impianto di ossiclorurazione dell'etilene.}
\end{figure}